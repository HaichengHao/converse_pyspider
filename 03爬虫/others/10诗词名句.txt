题目:	《谢新恩·秦楼不见吹箫女》
 朝代:唐代诗人,李煜
【谢新恩·秦楼不见吹箫女】秦楼不见吹箫女，空馀上苑风光。粉英含蕊自低昂，东风恼我，才发一衿香。琼窗梦□留残月,当年得恨何长。碧阑干外映垂杨，暂时想见,如梦懒思量。
题目:	《御街行》
 朝代:宋代诗人,范仲淹
纷纷坠叶飘香砌，夜寂静，寒声碎。真珠帘卷玉楼空，天淡银河垂地。年年今夜，月华如练，长是人千里。愁肠已断无由醉，酒未到，先成泪。残灯明灭枕头敧，谙尽孤眠滋味。都来此事，眉间心上，无计相回避。
题目:	《减字木兰花·卖花担上》
 朝代:宋代诗人,李清照
卖花担上。买得一枝春欲放。泪染轻匀。犹带彤霞晓露痕。怕郎猜道。奴面不如花面好。云鬓斜簪。徒要教郎比并看。
题目:	《满庭芳·芳草池塘》
 朝代:宋代诗人,李清照
【满庭芳】芳草池塘，绿阴庭院，晚晴寒透窗纱。□□金锁，管是客来唦。寂寞尊前席上，惟□□、海角天涯。能留否？酴醿落尽，犹赖有□□。当年，曾胜赏，生香熏袖，活火分茶。□□龙娇马，流水轻车。不怕风狂雨骤，恰才称、煮酒残花，如今也，不成怀抱，得似旧时那。
题目:	《清平乐·年年雪里》
 朝代:宋代诗人,李清照
【清平乐】年年雪里，常插梅花醉。挼尽梅花无好意，赢得满衣清泪。今年海角天涯，萧萧两鬓生华。看取晚来风势，故应难看梅花。
题目:	《洞仙歌·江南腊尽》
 朝代:宋代诗人,苏轼
【洞仙歌】江南腊尽，早梅花开后。分付新春与垂柳。细腰肢、自有入格风流。仍更是、骨体清英雅秀。永丰坊那畔，尽日无人，谁见金丝弄晴昼？断肠是飞絮时，绿叶成阴，无箇事、一成消瘦。又莫是东风逐君来，便吹散眉间，一点春皱。
题目:	《浣溪沙·细雨斜风作晓寒》
 朝代:宋代诗人,苏轼
【浣溪沙】元丰七年十二月二十四日，从泗州刘倩叔游南山。细雨斜风作晓寒，淡烟疏柳媚晴滩。入淮清洛渐漫漫。雪沫乳花浮午盏，蓼茸蒿笋试春盘。人间有味是清欢。
题目:	《满江红·怒发冲冠》
 朝代:宋代诗人,岳飞
【满江红】怒发冲冠，凭栏处、潇潇雨歇。抬望眼，仰天长啸，壮怀激烈。三十功名尘与土，八千里路云和月。莫等闲、白了少年头，空悲切。靖康耻，犹未雪。臣子恨，何时灭！驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。
题目:	《好事近·月未到诚斋》
 朝代:宋代诗人,杨万里
【好事近】月未到诚斋，先到万花川谷。不是诚斋无月，隔一庭修竹。如今才是十三夜，月色已如玉。未是秋光奇艳，看十五十六。
题目:	《金陵十二钗又副册—晴雯（霁月难逢）》
 朝代:清代诗人,曹雪芹
【金陵十二钗又副册--晴雯】霁月难逢，彩云易散。心比天高，身为下贱。风流灵巧招人怨。寿夭多因诽谤生，多情公子空牵念。
题目:	《浣溪沙·和柳亚子先生·长夜难明赤县天》
 朝代:近代诗人,毛泽东
长夜难明赤县天，百年魔怪舞翩跹，人民五亿不团圆。一唱雄鸡天下白，万方乐奏有于阗，诗人兴会更无前。注：【浣溪沙】和柳亚子先生(1950.10)一九五零年国庆观剧，柳亚子先生即席赋《浣溪沙》，因步其韵奉和。
题目:	《沁园春·雪·北国风光》
 朝代:近代诗人,毛泽东
沁园春·雪北国风光，千里冰封，万里雪飘。望长城内外，惟馀莽莽；大河上下，顿失滔滔。山舞银蛇，原驰蜡象，欲与天公试比高。须晴日，看红妆素裹，分外妖娆。江山如此多娇，引无数英雄竞折腰。惜秦皇汉武，略输文采；唐宗宋祖，稍逊风骚。一代天骄，成吉思汗，只识弯弓射大雕。俱往矣，数风流人物，还看今朝。
题目:	《十六字令·山，快马加鞭未下鞍》
 朝代:近代诗人,毛泽东
【十六字令】山，快马加鞭未下鞍。惊回首，离天三尺三。山，倒海翻江卷巨澜。奔腾急，万马战犹酣。山，刺破青天锷未残。天欲堕，赖以拄其间。
题目:	《江城子·凤凰山下雨初晴》
 朝代:宋代诗人,苏轼
【江城子】湖上与张先同赋，时闻弹筝凤凰山下雨初晴，水风清，晚霞明。一朵芙蕖，开过尚盈盈。何处飞来双白鹭，如有意，慕娉婷。忽闻江上弄哀筝，苦含情，遣谁听！烟敛云收，依约是湘灵。欲待曲终寻问取，人不见，数峰青。
题目:	《南乡子·霜降水痕收》
 朝代:宋代诗人,苏轼
霜降水痕收。浅碧鳞鳞露远洲。酒力渐消风力软，飕飕。破帽多情却恋头。佳节若为酬。但把清尊断送秋。万事到头都是梦，休休。明日黄花蝶也愁。
题目:	《念奴娇·赤壁怀古·大江东去》
 朝代:宋代诗人,苏轼
念奴娇·赤壁怀古大江东去，浪淘尽，千古风流人物。故垒西边，人道是：三国周郎赤壁。乱石穿空（又做乱石崩云），惊涛拍岸，卷起千堆雪。江山如画，一时多少豪杰。遥想公瑾当年，小乔初嫁了，雄姿英发。羽扇纶巾，谈笑间、樯橹灰飞烟灭。故国神游，多情应笑我，早生华发。人生如梦，一尊还酹江月。
题目:	《浪淘沙·丹阳浮玉亭席上作》
 朝代:宋代诗人,陆游
浪淘沙·丹阳浮玉亭席上作绿树暗长亭，几把离尊。阳关常恨不堪闻，何况今朝秋色里，身是行人。清泪浥罗巾，各自消魂。一江离恨恰平分。安得千寻横铁锁，截断烟津?
题目:	《佳人醉·暮景萧萧雨霁》
 朝代:宋代诗人,柳永
【佳人醉】暮景萧萧雨霁，云淡天高风细。正月华如水，金波银汉，潋滟无际。冷浸书惟梦断，却披衣重起临轩砌。素光遥指，念翠娥杳隔，音尘何处？相望同千里。尽凝睇，厌厌无寐，渐晓雕阑独倚。
题目:	《少年游·参差烟树灞陵桥》
 朝代:宋代诗人,柳永
【少年游】参差烟树灞陵桥，风物尽前朝。衰杨古柳，几经攀折，憔悴楚宫腰。夕阳闲淡秋光老，离思满蘅皋。一曲阳关，断肠声尽，独自凭兰桡。
题目:	《忆帝京·薄衾小枕凉天气》
 朝代:宋代诗人,柳永
【忆帝京】薄衾小枕凉天气，乍觉别离滋味。展转数寒更，起了还重睡。毕竟不成眠，一夜长如岁。也拟待、却回征辔；又争奈、已成行计。万种思量，多方开解，只恁寂寞厌厌地。系我一生心，负你千行泪。
